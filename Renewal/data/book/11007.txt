%ffe4b5
^dc143cFlower that Blooms from Blood: Part 2^000000

2.
^fa8072"Khras~ Khras!"
Khras กำลังโหนตัวอยู่บนกิ่งไม้ที่ง่อนแง่น พยายามที่จะผูกปลายผ้าเพื่อทำที่กำบังแดดอย่างทุลักทุเล เขาก้มลงมอง Senia ที่โบกมือให้เขา ผมสีบลอนด์เงินของเธอเปล่งประกายปลิวไสวภายใต้สายลมอ่อนๆ 
"Senia! ออกมาข้างนอกทำไมกันตอนนี้ แดดแรงแบบนี้เดี๋ยวเจ้าก็ถูกเผาเอาหรอก กลับไปข้างในซะ!"
"Khras! เจ้าจำไม่ได้หรืออย่างไรกันว่าวันนี้เป็นวันเกิดข้านะ?"
"เจ้าไม่เห็นหรือไงว่าข้ากำลังทำอะไรอยู่ Senia? ข้ากำลังสร้างที่หลบแดดเพื่อให้เจ้าได้ออกมาสูดอากาศสบายๆอยู่นี่ไง"
"แต่นี่มันนานมากแล้วนะ เจ้าไม่อยากจะใช้เวลาอยู่กับข้ารึ"
ผู้หญิงหนอผู้หญิง ช่างเข้าใจยากเสียนี่กระไร
Khras หวังว่าจะให้ Senia ได้ออกมาสัมผัสบรรยากาศข้างนอกเสียบ้าง สัมผัสกลิ่นหอมของดอกไม้ สนุกกับการปิกนิกริมแม่น้ำ แต่โชคร้ายที่ผิวอันบอบบางของเธอค่อนข้างที่จะแพ้แสง เธอไม่เคยที่จะได้ออกมาข้างนอกนานๆ ผมเธอ ผิวเธอ ทุกสิ่งล้วนมีสีขาวราวกับนมสดยกเว้นแก้มของเธอซึ่งจะแดงก็ต่อเมื่อเธอแต่งหน้ามาหรือไม่ก็โกรธเขานั่นเอง แต่ทั้งหมดนี้ก็เพียงพอที่จะทำให้ Khras มอง Senia ว่าเป็นผู้หญิงที่สวยที่สุดสำหรับเขาเช่นกัน

Senia แกล้งเขย่าไม้ค้ำพร้อมกับหัวเราะคิกคัก
"โธ่ หยุดเถอะ Sen หยุดเขย่าได้แล้ว เจ้าอยากให้ข้าเจ็บตัวหรือไง"
Sen ทำจมูกฟุดฟิด และวิ่งตรงไปยังสวนที่เจิดจ้าไปด้วยแสงอาทิตย์  เธอไม่สนว่า Khras จะรู้สึกอย่างไร Khras รีบปีนลงมาจากต้นไม้อย่างรวดเร็ว ทันทีที่ลงถึงพื้นเขาเหลือบไปเห็น Senia ล้มหมดสติอยู่ เขารีบวิ่งไปหาเธอ ปลดกระดุมเสื้อเพื่อคลายความอึดอัดพร้อมกับพาเธอเข้าไปในบ้านอย่างรวดเร็ว ตาเธอปิดสนิทราวกับว่ากลัวแสงอาทิตย์จะแผดเผาดวงตาของเธอ
เธอยังคงเกาะอ้อมแขนของเขาแน่นขณะที่เขากำลังวางเธอคงบนโซฟา เขารู้สึกผิด เขาน่าจะฟังเธอเสียบ้าง ที่สำคัญวันนี้ยังเป็นวันเกิดเธออีกด้วย
"Senia? Senia เราอยู่ในบ้านแล้ว ลืมตาได้แล้ว "
^fa8072ธอค่อยๆ เปิดตาอย่างช้าๆ และยิ้มไปให้เขา ดวงตาเธอแดงกล่ำเอ่อล้นไปด้วยน้ำตา เขารู้ว่าเธอยังมองเห็นเขาไม่ชัดนัก เขาจูบเธอที่หน้าผากอย่างแผ่วเบาแล้วดึงมือของเธอมาจับเอาไว้
"Senia ข้ากลัวเหลือเกินว่าจะทำวันเกิดของเจ้าพัง ข้าเพียงแต่อยากจะทำอะไรให้เจ้าบ้าง เจ้าอยากได้อะไรเป็นพิเศษหรือเปล่า โปรดบอกข้ามาได้เลย"
"......"
"มีอะไรรึ?"
"โอ้ Khras... เจ้าไม่ได้ทำวันเกิดข้าพังหรอก..."
"แล้วมีอะไรอย่างั้นรึ?"
"ข้าสามารถขออะไรก็ได้ที่ข้าต้องการใช่ไหม"
น้ำเสียงของเธอดูสดชื่นเสมอ Khras เองก็มีความสุขที่ได้ยินเช่นกัน เขายื่นมือไปเกี่ยวก้อยกับเธอ
"แน่นอน Senia ข้าให้สัญญา"
Sen เหม่อมองออกไปนอกหน้าต่างครู่หนึ่งก่อนจะเอ่ย 
"Khras ข้าต้องการดอกกุหลาบบานที่มาจากน้ำตาของเทพ"
"ข้าจะนำมาให้เจ้า ข้าสัญญา"
Khras ไม่ได้คิดว่าจะมีคำขอต่อจากนี้อีก
^fa8072"ข้าให้เวลาเจ้าสามปีที่จะหาดอกกุหลาบสุดพิเศษนี้ มันจะต้องมีสีแดง และเบ่งบานในวันที่มีฝนตก เจ้าจะทำให้คำขอของข้าเป็นจริงได้หรือไม่ Khras"
"แน่นอน เพื่อเจ้า Senia ข้าทำได้"

สองปีต่อมา Khras นำกุหลาบมาให้ Senia ถึงห้าครั้ง แต่กลับถูกปฏิเสธกลับไปทุกครั้ง^000000

"ฮ่าฮ่าฮ่าฮ่า!"
Beren เริ่มหัวเราะเสียงดังหลังจากฟังเรื่องราวของ Khras จบลง เมื่อมองไปที่ Khras เขาอดที่จะหัวเราะไม่ได้ ทั้งคู่เริ่มหัวเราะด้วยกันกับเรื่องราวที่น่าขันของ Khras 

"Khras! ฮ่าฮ่า เฮ้อ เจ้าจะทำคำขอของเธอให้เป็นจริงอย่างนั้นรึ ฮ่าฮ่า"
Khras หยุดหัวเราะ เขาก้มหัวลงอย่างด้วยท่าทีที่ผิดหวัง
"ใกล้สามปีแล้วและฤดูหนาวกำลังจะมา แต่ข้ายังคงไม่สามารถทำคำขอของเธอให้เป็นจริงได้"
"โอ้..แล้วเจ้า?.."
"อืม..อย่างน้อยข้าก็ยังไม่ตาย ข้าอยากจะกลับบ้านแล้วเริ่มปลูกกุหลาบอีกครั้ง"
Khras ยิ้มให้ Beren
"ฮ่าฮ่าฮ่า ข้าขอโทษนะ แต่ข้าคิดว่าเจ้าไม่สามารถทำตามคำขอของเธอได้หรอก"
"B-Beren? ทำไมท่านถึง.."
ดาบของ Beren พุ่งเสียบมาที่ท้องของ Khras เขารู้สึกได้ถึงเลือดอุ่นๆไหลออกมา ความรู้สึกอันหนาวเหน็บเข้ามาแทนที่อย่างรวดเร็ว Khras มองไปที่ Baren ด้วยสายตาที่เต็มไปด้วยข้อสงสัย ทำไมเข้าถึงทำเช่นนี้กัน?
Beren ดันดาบของเขาให้เข้าไปลึกกว่าเดิม
"ผู้ชนะสงครามเท่านั้นที่จะอยู่รอด เจ้าก็รู้นี่ ขอโทษด้วยนะ เจ้าแพ้แล้ว" 
Khras ไอออกมาเป็นเลือดพร้อมกับจ้องมองไปที่ Beren ราวกับจะหาคำตอบ
"ท่าน...แต่ท่านมีสัญลักษณ์ของเทพ Freya นี่"
Beren หยิบเครื่องประดับสีทองอันหรูหราออกมาจากเสื้อแจ็คเก็ตของเขา สัญลักษณ์ของเทพ Odin นั่นเอง จากนั้นก็เก็บมันกลับเข้าไปในกระเป๋าเสื้อและจัดการฉีกสัญลักษณ์ของเทพ Freya ออกจากเข็มขัดของ Khras Khras ถึงกับอ้าปากค้างพร้อมกับเข้าใจถึงเรื่องราวที่เกิดขึ้นทั้งหมด Beren สะสมสัญลักษณ์ของเทพ Freya จากเหยื่อของเขา ถึงว่าสัญลักษณ์เปื้อนเลือดที่ติดอยู่กับเข็มขัดของ Beren นั้นเป็นของเหยื่อที่เขาจัดการไปนี่เอง
"ข้าแค่ติดสัญลักษณ์นี้ไว้ที่เข็มขัด การที่จะจัดการพวกเจ้าก็เป็นเรื่องง่ายมาก"
Khras คว้าดาบที่ทะลุเข้าไปที่ท้องของเขาด้วยมืออันสั่นเทา และพยายามที่จะเอื้อมไปจับ Beren มือของเขาอ่อนแรงลงมากจากการเสียเลือด ร่างกายเริ่มรู้สึกหนักและหนาวเหน็บ สายตาของเขาเริ่มพร่ามัว ความตายมันเป็นเช่นนี้เองหรือนี่ 
"ข้าเคยบอกเจ้าแล้วไม่ใช่หรือว่าข้าเพิ่งมานับถือเทพ Freya เมื่อตอนข้ารู้จักเจ้า เสียใจด้วยนะที่เจ้าเข้าใจข้าผิดไป เรื่องเกี่ยวผู้หญิงงี่เง่าคนนั้นด้วย"
Khras ไม่ได้ใส่ใจคำเยาะเย้ยถากถางของ Beren มากนัก เขาอยากรู้เพียงว่า ทำไม Beren ถึงต้องทรยศเขาด้วย Beren จ้องมองเข้าไปในสายตาของ Khras และรู้สึกเสียใจอยู่บ้าง แต่อย่างน้อยเขาก็จะบอกความจริงก่อนที่ Khras จะตาย "เจ้าอาจจะคิดว่าข้าทรยศเจ้า แต่ข้าเองก็ไม่ได้คิดจะเป็นเพื่อนกับเจ้าตั้งแต่แรกอยู่แล้ว เจ้าแย่งผืนแผ่นดินจากพวกเราไป นอกจากจะยังบังคับให้พวกเราปฏิเสธเทพ Odin แล้วยังกลับให้ไปบูชา Freya อีก จริงอยู่ ถึงเจ้าจะแตกต่างจากคนอื่น เจ้าจริงใจมาก ข้าก็รู้สึกดีกับเจ้า แต่ข้าก็ไม่สามารถ......ช่างเถอะ สุดท้ายแล้ว ยังไงข้าก็ต้องอยู่ข้างเทพ Odin ของข้าอยู่ดี"
Khras จ้องมองไปที่ Beren ซึ่งดูเหมือนเขาก็พอใจในสิ่งที่เขากระทำลงไป Beren ตวัดดาบมาเก็บข้างลำตัวและหยิบสัญลักษณ์ของเทพ Freya ใส่กระเป๋าของเขาไป "แด่ท่านเทพ Odin" เสียงอันแผ่วเบาดุจกระซิบของเขาถูกกลืนหายไปด้วยเสียงฟ้าผ่า สายฝนที่ตกลงมาผสมปนเปกับเลือดของ Khras อย่างรวดเร็วและแผ่นองออกไปเต็มพื้น ชั่วขณะหนึ่งที่เขากำลังจะตาย Khras คิดถึง Senia เขาร้องขอแด่ Freya เทพแห่งความรักที่เขาบูชา เขาอยากรักษาสัญญากับเธอให้ได้เหลือเกิน

Senia นั่งลงที่ข้างหน้าต่างพร้อมกับจ้องมองสายฝนที่ตกโปรยปรายอยู่ มันเป็นฤดูร้อนที่แปลกเสียเหลือเกิน ฝนตก เมฆหมอกเป็นสีเทาปกคลุมไปทั่ว เธอค่อยๆยืนขึ้น มีอะไรบางอย่างร่วงหล่นมาจากท้องฟ้า กลีบกุหลาบมากมายอย่างนั้นรึ? เธอรีบวิ่งออกไปข้างนอก เธอรอคอยการกลับมาของ Khras เกือบเดือนแล้ว 
"Khras Khras?! เจ้าอยู่ไหนน่ะ?"
เธอวิ่งออกไปอย่างไม่คิดชีวิต ไม่มีสิ่งใดอื่นอีกที่จะบอกว่า Khras จะมา กลีบกุหลาบสีแดงสดอันงดงามนับพันดอกร่วงหล่นมากองแทบเท้าเธอราวกับว่ามันหล่นมาจากสรวงสวรรค์ เธอพยายามเอื้อมมือขึ้นไปบนท้องฟ้าเพื่อคว้ากลีบกุหลาบ จากนั้นจึงซบหน้าลงกับฝ่ามือพร้อมกับร้องไห้สะอึกสะอื้น Khras จากไปแล้ว เธอรู้ดี กลีบกุหลาบมากมายปลิวไสวรอบตัวเธอ ขอบคุณนะ ขอบคุณจริงๆ Khras   

*ตัวละครทุกตัวในเรื่องนี้ ได้ถูกแต่งขึ้น ไม่มีส่วนเกี่ยวข้องกับเรื่องจริง
