%ffe4b5
^dc143cFlower that Blooms from Blood: Part 1^000000

นักประพันธ์นิรนาม

ความคิดเห็นจากสำนักพิมพ์ :
มีบางคนเชื่อว่าเรื่องราวจากหนังสือเล่มนี้จะถูกนำไปถวายให้กับ Freya เทพแห่งความรักและความสวยงาม ไม่ว่ามันจะเป็นบันทึกการผจญภัยหรือจะเป็นเพียงบทเพลงจากชายนักดนตรีผู้ที่ผิดหวังในความรักก็ไม่มีใครยืนยันได้ ไม่มีใครทราบถึงชื่อเรื่องและต้นฉบับที่แท้จริง นิทานเรื่องนี้เป็นเรื่องราวการต่อสู้ระหว่างกลุ่มของเทพ Freja ผู้ทำการปฏิปักษ์กับเทพ Odin ความกล้าหาญของวีรสตรีที่ถูกเลือกโดยเทพเจ้ากับท่านสันตะปาปาผู้ที่ถูกเลือกโดยเทพ Freja โดยมีศาสนาเป็นต้นเหตุของสงคราม ทางสำนักพิมพ์อยากจะเผยแพร่เรื่องราวที่มีคุณค่าทางประวัตศาสตร์ที่เหลืออยู่นี้สืบต่อให้คนรุ่นหลังได้รับรู้เอาไว้ หวังว่าผู้อ่านทุกท่านจะซึบซับประวัติศาสตร์เหล่านี้เอาไว้ และลิ้มรสความบันเทิงจากหนังสือเล่มนี้อย่างเต็มที่
                                                          - กองบรรณาธิการ -

1.
แผ่นดินที่มีทุ่งหญ้าอันเขียวขจีถูกปกคุลมด้วยเขม่าควันสูงจนเสียดฟ้า มันยากที่จะบอกได้ว่าเมฆสีดำบนฟ้านั้นเป็นผลมาจากสงครามหรือเป็นเมฆฝนกันแน่ เหล่าทหารมากมายต่างต่อสู้กันอย่างดุเดือดภายใต้สมรภูมิที่เต็มไปด้วยหมวกควันหนาทึบ อาวุธถูกกวัดแกว่งไปมาเพื่อสังหารศัตรูท่ามกลางศพที่นอนเกลื่อนกลาดอยู่เต็มผืนแผ่นดินb  

นานมาแล้ว เหล่าผู้บูชาเทพ Freya ได้เริ่มเข้ามาตั้งรกรากที่ผืนแผ่นดินแห่งนี้ ซึ่งชาวพื้นเมืองเป็นพวกนอกศาสนาโดยสายเลือดและไม่สนใจต่อเรื่องความซื่อสัตย์ต่อความรักและความเอื้อเฟื้อต่อเทพ แน่นอน ชาวพื้นเมืองย่อมไม่เห็นด้วยและขุ่นเคืองเป็นอย่างมากที่ผู้มาใหม่ที่พวกเขาต้อนรับอย่างอบอุ่นกลับมาบังคับพวกเขาให้เปลี่ยนความเชื่อในเรื่องศาสนา แม้กระนั้นเองผู้ติดตามเทพ Freya และชาวพื้นเมืองก็ยังอยู่ร่วมกันอย่างสงบสุขเรื่อยมา แต่ความขัดแย้งก็ก่อตัวมาเรื่อยๆจนเกิดเป็นสงครามในที่สุด

เส้นทางคดเคี้ยวถูกปกคลุมด้วยหมอกสีแดงอันเจิดจ้า ร่องรอยการฆ่าฟันเพิ่มขึ้นเป็นทวีคูณ สายฟ้าสาดแสงผ่านเมฆดำทะมึนส่องลงมายังศพที่กระจัดกระจายอยู่ตามพื้น ยืนยันความโหดเหี้ยมของสงครามแห่งนี้ได้เป็นอย่างดี

"ฤๅฝนจะตก?"

ชายหนุ่มที่ดูโดดเดี่ยวสูดลมหายใจเข้าเต็มปอดพร้อมทั้งขยับมือกำดาบให้กระชับมากยิ่งขึ้น นี่เขาสู้มากี่วันแล้วนะ แล้วเมื่อไหร่สงครามจะสิ้นสุดเสียที เขายืนพิงซากรถม้าที่ยับเยินพร้อมทั้งเหม่อมองขึ้นไปบนท้องฟ้าราวกับจะหาคำตอบจากมัน ภาพที่เขาเห็นล้วนมีแต่สีดำ สีของเมฆอันมืดมิดเหมือนกับจะเป็นลางบอกเหตุอนาคตอันเลวร้าย 

"ฤๅฝนจะตก?"

^fa8072"Senia ข้าขอโทษ เจ้าจะโกรธข้าไปถึงเมื่อไหร่กันนะ"
"ฮึ่ม!"
"ดูสิ Senia กุหลาบเพิ่งผลิดอกช่างงดงามจริงๆ เห็นไหม กลีบของมันเป็นสีแดงสดเหมือนกับแก้มของเธอเลย Sen"
Khras ยื่นกุหลาบไปให้ Sen ที่กำลังชะโงกออกไปนอกหน้าต่างพอดี เธอมองลงไปหาเขาด้วยสายตาเหนื่อยหน่าย 
"เจ้ามาสายอีกแล้วนะ ลองดูบนฟ้าสิ"
เป็นอีกครั้งที่ท้องฟ้าแจ่มใสก่อนที่ Khras มาหา Sen ได้ทัน นี่เป็นครั้งที่ห้าแล้วที่ Khras นำดอกกุหลาบสดที่ถูกใจมาให้แก่ Senia ในวันฝนตกไม่ได้ จริงๆแล้ว มันแทบเป็นไปไม่ได้เลยสำหรับเนินเขาที่เหมือนกับทะเลทรายแห่งนี้ ดูเหมือน Senia ก็ร้องขอเขามากเกินไปเช่นกัน ถึงแม้มันอาจจะเป็นไปไม่ได้ ถึงแม้เขาจะเสียน้ำซึ่งมีค่ามารดดอกกุหลาบพวกนี้ ถึงแม้ครอบครัวของเขาและพวกชาวเมืองต่างคิดว่าเขาบ้า แต่ไม่ว่าจะอย่างไรก็ตาม เขาก็รักษาสัญญากับเธอเช่นนี้มาสองปีแล้ว

เสียงกระทบกันของเกราะทำให้ Khras สะดุ้งตื่น อากาศช่างหนาวจับขั้วหัวใจเสียนี่กระไร ความรู้สึกโหวงเหวงที่คุ้นเคยก่อตัวขึ้นภายในท้องของเขาเป็นสัญญาณบ่งบอกว่าศัตรูกำลังใกล้เข้ามาทุกขณะ ลมหายใจของเขาอ่อนแรงขึ้นทุกที เขากระชับกริชไว้ที่มือซ้ายและชักดาบขึ้นมาอย่างเงียบๆ เสียงกระทบของดาบกำลังใกล้เข้ามาข้างหลังรถม้าที่เขายืนพิงอยู่

มันใกล้เข้ามาแล้ว มันจะเห็นข้าไหมนะ แล้วมันจะมาฆ่าข้าหรือเปล่า หรือจะเป็นเพียงแค่คนส่งสาร แล้วถ้าเขาจะมาบอกว่าสงครามมันจบแล้วและข้าก็ไม่ต้องซ่อนตัวอีกต่อไปแล้วล่ะ เอ๊ะ เดี๋ยวสิ มันอาจจะเป็นไปได้นี่นา ใจของเขาเต้นระส่ำไม่เป็นจังหวะ สงครามช่างเป็นอะไรที่ไร้เหตุผลสิ้นดี ทุกคนต่างตระโกนร้องเรียกชื่อเทพเจ้าของพวกเขาเอง มันเป็นการฆ่าที่จ้องจะทำลายล้างกันอย่างเดียว ลืมทุกสิ่ง ลืมสัญญาที่มีต่อพระเจ้า ฆ่าฟันกันเพื่อความอยู่รอดราวกับสัตว์ป่า ไม่ประหลาดใจเลยที่ Khras จะรู้สึกขมขื่นเช่นนี้

Khras ค่อยๆคลืบคลานไปช้าๆ ผ่านซากของรถม้า เสียงโลหะเงียบลง  Khras กลั้นหายใจไว้และค่อยๆ เขยิบออกจากหลังที่ซ่อนทีละน้อย ใกล้เข้าไปเขาเห็นชายร่างใหญ่อยู่ตรงหน้า ดูเหมือนเขาจะยังไม่เห็นอะไร ชายคนนั้นคลานเข้าไปในหลุมที่เกิดจากการกระแทกของรถม้า Khras พุ่งเข้าหาชายร่างใหญ่อย่างรวดเร็วพร้อมทั้งนำกริชจ่อที่คอหอยของเขาเอาไว้

"เจ้าเป็นมิตรหรือศัตรูกันแน่" Khras กระซิบด้วยน้ำเสียงแหบห้าว
"แล้วเจ้าคิดว่าไงล่ะ"
Khras กดปลายกริชลงไปลึกกว่าเดิม เลือดสีแดงฉานไหลซึมผ่านใบมีดออกมา
"ตอบข้าว่า เจ้าเป็นมิตรหรือศัตรูกันแน่"
"ทำไมเจ้าไม่ฆ่าข้าเสียเลยล่ะ"
ดวงตาของ Khras เบิกโพลงเมื่อได้ยินคำถาม ไม่ใช่เรื่องยากที่เขาจะลงมือ แต่เขาเองก็ไม่เข้าใจเหมือนกันว่าทำไมเขาถึงลังเลที่จะฆ่าชายผู้นี้ ช่างน่าหัวเราะเสียจริง การฆ่าชายผู้นี้ก็ไม่ใช่สิ่งยืนยันว่าเขาจะอยู่รอดในสงครามได้นี่ หลังจากคิดไตร่ตรองเป็นเวลานาน Khras จึงถอยกลับไปพร้อมกับคำถาม
"ทำไมข้าถึงควรจะต้องฆ่าเจ้าด้วย"
ช่ายร่างใหญ่ถอนใจและยักไหล่อย่างเสียไม่ได้
"ข้าคิดว่าข้ารู้นะว่าเจ้าหมายถึงอะไร แต่ข้าไม่รู้ว่าจะตอบเจ้าอย่างไรดี สงครามนี้มันเกิดขึ้นเพื่อประสงค์ของพระผู้เป็นเจ้า ถ้าเจ้าอยากชนะ เจ้าก็ต้องฆ่าศัตรูให้ได้มากกว่าที่พวกศัตรูจะฆ่าพวกเจ้า เรื่องแบบนี้มันเป็นสัจธรรมอยู่แล้ว"
เขาเริ่มสูดหายใจเข้าอย่างช้าๆ Khras เองก็มองใบหน้าเขาไม่ค่อยชัดเท่าไหร่ 
"เอาสิ ว่าต่อไป"
เขาดึงกริชออกจากคอของเขาอย่างแผ่วเบา Khras เองก็ไม่ได้หยุดเขาและรอฟังในสิ่งที่เขาจะพูดต่อไป
"การที่จะฆ่าศัตรู เจ้าต้องแยกให้ออกว่าใครคือศัตรู ใครคือมิตร นั้นเป็นเหตุผลว่าทำไมเราถึงมียูนิฟอร์ม จริงไหม Khras"
Khras สะดุ้งเมื่อได้ยินชายคนนั้นเรียกชื่อเขา เขาเหลือบมองไปเห็นด้านหลังเกราะของชายผู้นี้ เข็มขัดสีแดงม่วงสัญลักษณ์แห่งการอุทิศตนให้กับเทพ Freya เปรอะเปื้อนไปด้วยคราบเลือดปรากฏอยู่ แน่นอนว่าเขาต้องเป็นมิตรแน่  ว่าแต่ทำไมเขาถึงรู้ชื่อ Khras ล่ะ ชายผู้นั้นหันกลับมาอย่างช้าๆ และส่องไฟมาที่ Khras พร้อมกับรอยยิ้ม 	
"รู้ตัวช้าจริงนะ"
"อะ...อะไรนะ?"
Beren นั่นเอง Khras พุ่งเข้าไปกอดเขาทันที
"พระเจ้า! ข้าเกือบจะฆ่าท่านแล้ว Beren!"
Beren ตบหลัง Khras เบาๆ เพื่อปลอบโยนความรู้สึกผิดของ Khas เขาจ้องมอง Khas อย่างเงียบๆ แล้วเริ่มขุดหลุมโดยใช้เศษไม้จากซากรถม้า เมื่อหลุมลึกได้ที่แล้ว เขาจึงทำการเกลี่ยดินให้เรียบ แล้วนำรถม้ามาปิดปากหลุมไว้ ตอนนี้เขาได้ที่ซ่อนที่ยอดเยี่ยมแล้ว

Khras มองไปที่ Beren ขณะที่กำลังลูบใบมีดของเขาอยู่ เมื่อ Beren มานั่งข้างๆ Khras จึงเอ่ยถามในสิ่งที่เขาสงสัย
"ท่านรู้ได้อย่างไรว่าเป็นข้า"
Beren ยิ้ม "เท่าที่ข้ารู้ เจ้าเป็นคนเดียวถืออาวุธในมือซ้ายแทนโล่ ถ้าข้าโชคไม่ดีก็คงถูกเจ้าฆ่าเป็นแน่ อืม...สองปีแล้วสินะ ที่เราไม่ได้เจอกัน ข้าหวังว่า เราน่าจะกลับมารวมตัวกันได้อีกครั้งนะ"
"แน่นอน..."

กลุ่มควันขนาดมหึมาปกคลุมท้องฟ้า มันยากที่จะบอกว่าเป็นกลางวันหรือกลางคืนกันแน่ เสียงกรีดร้องและเสียงกวัดแกว่งของอาวุธที่ดังมาจากพื้นที่อันห่างไกลถูกกลบไปด้วยเสียงสายฟ้าฟาดจนหมด
"สงสัยฝนกำลังจะตก" Khras บ่นพึมพัม
Beren พยักหน้าตอบ พร้อมกับแหงนหน้ามองท้องฟ้า
"อีกไม่นาน สงครามคงจะจบลงเสียที"
"ข้าไม่คิดอย่างนั้น ข้างนอกนั่นมีแต่พวกวิกลจริตทั้งนั้น"
Khras หยุดคิด "Beren... ท่านน่าจะรู้สึกโชคดีนะที่ท่านไม่ได้เป็นส่วนหนึ่งของเรื่องราวร้ายๆนี้"
"แต่ ข้าเป็นถึงระดับ 3 แล้วนะ"
" ช่ายย...ข้าเองก็..."
Khras จ้องมองไปที่ Beren จากนั้นจึงหันขึ้นไปมองที่ท้องฟ้า
ข้าเป็นคนเผาเส้นทางขณะที่หลบหนีออกนอกเมือง ทุ่งข้าวสาลีสีทองอร่ามภายใต้อาทิตย์อัสดงกลับต้องมอดไหม้เพราะข้า ถึงมันจะเป็นกลยุทธ์ในการต่อสู้ก็เถอะ แต่ข้าก็ป็นคนทำให้สิ่งสวยงามกลับพินาศไปเสียหมด
"แต่ก็โชคดีนะที่ไม่ต้องสู้กับพวกบ้าเหล่านั้น สงครามที่ต่อสู้อย่างอย่างไร้ความหวัง ไร้สาระสิ้นดี!!"
Khras กระพริบตาเมื่อฝนปรอยตกลงมายังใบหน้าของเขา แสงจากฟ้าแลบและเสียงจากฟ้าร้องคำรามเป็นสัญญาณของฝนที่กำลังจะตกลงมา ไม่นานนักฝนก็เทกระหน่ำลงมา
โคลนบนพื้นกลับกลายเป็นสีแดง Beren จ้องมองหยาดฝนที่ตกลงมาเป็นสีแดงอย่างเงียบๆ สีของมันทำให้เขานึกถึงดอกกุหลาบเสียเหลือเกิน และแล้วความทรงจำเก่าๆ ก็กลับย้อนคืนมาอีกครั้ง 
"เฮ้ Khras เกิดอะไรขึ้นกับเธองั้นรึ Sen...เธอชื่อนี้ใช่ไหม คนที่ชอบสัญญาอะไรประหลาดๆกับเจ้าน่ะ"
"เธอชื่อ Senia"
"Senia ใช่ๆ... เจ้าสัญญาที่จะนำดอกกุหลาบสดมาให้เธอในวันฝนตกนี่"
Khras รู้สึกสับสนเล็กน้อย เขายังจำภาพเหล่านั้นได้ดี Senia ผู้ที่มีกลิ่นกายราวกับกลีบดอกลิลลี่ขาว ความสวยงามของเธอที่เขาไม่อาจลืมได้ จริงๆแล้วสงครามไม่ใช่สิ่งสำคัญสำหรับเขาเลย เธอต่างหากที่สำคัญกับเขามากที่สุด เขาอดยิ้มกับตัวเองไม่ได้ทุกครั้งที่คิดถึงเธอ 

- โปรดติดตามตอนต่อไป

*ตัวละครทุกตัวในเรื่องนี้ ได้ถูกแต่งขึ้น ไม่มีส่วนเกี่ยวข้องกับเรื่องจริง
