%faf0e6
^000088ตำนาน Kafra ณ สิ้นศตวรรษ^000000

นี่เป็นตำนานที่เล่าต่อกันมาของพนักงาน Kafra Corporation ตั้งแต่สมัยก่อน


หมู่บ้าน Payon ได้ถูกโจมตีโดยกลุ่มมอนเตอร์ ตั้งแต่ที่พลังเวทย์ที่ใช้ป้องกันเสื่อมลงหลังจากที่ Kafra Corporation ได้ยกเลิกการให้บริการที่นั่น บ้านและสิ่งปลูกสร้างส่วนใหญ่พังพินาศ เหลือผู้รอดชีวิตอยู่ไม่กี่คน พวกเขาได้แต่นั่งรอความตาย 

หญิงชราคนหนึ่งสะดุ้งตื่นขึ้นจากเสียงฝีเท้า เธอขยี้ตาแบบเทบไม่เชื่อตาตัวเองในสิ่งที่เห็นตลอดเดือนที่ผ่านมา คนสวมเกราะสีดำ หมวกที่มีผ้าสีขาวคลุมไว้พร้อมกับผ้าคลุมสีดำทำให้เธอสะดุดตา

"ข้าคิดว่า... ข้าคิดว่าผู้หญิง Kafra ทั้งหมดอพยพไปแล้ว เจ้า... เจ้าอยู่นี่เพื่อช่วยเหลือพวกเราเหรอ?"
เมื่อพูดจบ ชายคนนั้นก็หันมาพยักหน้าให้หญิงชรา ที่ยิ้มให้กับตัวเองขณะที่กำลังหลับตานึกถึงภาพในอนาคตที่ดีกว่า ชายคนนั้นหยุดดูอยู่ครู่หนึ่งแล้วก็เดินตรงเข้าไปยังกระท่อม

กระท่อมที่เอียงเหมือนใกล้จะพัง เมื่อเปิดประตูจึงเกิดเสียงขึ้น ทำให้ชายในบ้านหันมามองพร้อมบ่นพึมพำ

"ข้าไม่มีอะไรจะรองรับเจ้าหลอกนะ นอกจากน้ำเปล่า"

ชายคนนั้นไม่ได้ตอบอะไร แต่เดินลงไปนั่งบนเก้าอี้ เสียงเขาดุดัน เหมือนตะโกนใส่หูของเจ้าของกระท่อม

"ท่านเป็นเจ้าของกระท่อมนี้หรือ?"

เจ้าของกระท่อมเดินก้มหน้าก้มตาไปที่บาร์น้ำ รินน้ำแล้วก็ส่งให้เขาด้วยทีท่าไม่ต่อต้าน

"ถ้าต้องการแอลกอฮอล์ นี่คือที่เหลือ ดื่มเถอะ"

ชายเอื้อมมือไปที่ขวดที่มีของเหลวอยู่เกือบเต็ม เขานั่งลงหน้าชายแก่พร้อมยกขวดขึ้นดื่ม เจ้าของกระท่อมได้ยินเสียงเขาที่เหมือนผ่อนคลาย

"เจ้ามาทำอะไรอยู่ในสถานที่ปรักหักพังแบบนี้?"
"เจ้าไม่รู้เหรอว่าเกิดอะไรขึ้น? ข้าว่าเจ้าคงไม่รู้ว่าเกิดอะไรขึ้นกับโลกใบนี้"

เจ้าของกระท่อมมองไปที่ชายชุดดำตั้งแต่หัวจรดเท้า

"ข้าว่าเจ้าคงเจอเรื่องมาไม่น้อย ดูจากชุดที่เจ้าใส่ เจ้ารู้ไหมว่าการดื่มเหล้าตอนท้องว่างมันไม่เข้าท่าเลย ทำไมไม่ให้ข้าหาชีสหรืออะไรให้เจ้าสักหน่อยเหรอ?"
"นั่นคงจะเยี่ยมมาก ขอบคุณ"

เจ้าของร้านกลับออกมาจากประตูพร้อมกับจานที่ใส่ชีสเป็นแผ่นๆ ไว้ เขาสังเกตเห็นมือของชายคนนั้นทั้งหยาบและมีแผลเต็มไปหมด

"ตั้งแต่พนักงาน Kafra จากไป เวทมนตร์ที่ปกป้องที่นี่ก็ถูกทำลาย เหล่ามอนเตอร์รวมกันอยู่ที่นี่เต็มไปหมด เมื่อคืนก็พึ่งเสียหญิงชราไป เจ้า... เจ้าไม่ควรอยู่ที่นี่นานนักนะ"
"ท่านแน่ใจเหรอที่บอกว่าไม่มีพนักงาน Kafra ในหมู่บ้านนี้?"
"ไม่ใช่แค่นั้น เหมือนว่าพนักงาน Kafra ได้ออกจากทุกเมือง Prontera, Morroc, Geffen, Alberta, แม้กระทั่ง Al De Baranแต่ก็ยังคงมีเครื่อง Kafra GT แต่ก็เหมือนไม่มีประโยชน์ เหมือนกับมันกำลังสูบเงินเรา ข้าเรียกมันว่าเครื่องป้องกันเงินมากกว่าป้องกันมอนเตอร์ หุ่นนั่นอ่อนแอและมีค้าน้อยกว่ามอนเตอร์ด้วยซ้ำ" 

ชายชุดดำไม่ได้พูดอะไร และกำลังคิดถึงคำพูดของเจ้าของกระท่อม

"ข้าเห็นด้วย... ข้าเห็นด้วยเรื่องที่พนักงาน Kafra กลับไป แต่มันก็ไม่ต่างกันมากไม่ใช่เหรอ?"
"เจ้าเห็นคนแก่ที่เฝ้าทางเข้าหมู่บ้านไหม? มันน่าเศร้า พวกเขาเชื่อว่าพนักงาน Kafra จะกลับมาช่วยพวกเขา มันเป็นความหวังเดียวที่ทำให้พวกเขามีชีวิตอยู่ แต่ข้าเห็นด้วยที่พนักงาน Kafra ไม่ทำให้อะไรเปลี่ยน พวกเราเคยอยู่มานานแล้ว! แต่เมื่อเร็วๆ นี้ หุ่นยนต์ก็จะฆ่าพวกเราเหมือนกัน!"

สีหน้าของเจ้าของกระท่อมซีดลง เขาสูดหายใจแล้วจึงเริ่มเล่าต่อ

"บอกมา เกิดอะไรขึ้นถ้าพนักงาน Kafra กลับไป?! ข้าไม่รู้ว่าใครน่าสงสารกันแน่! ข้า? หรือคนเก่าแก่ที่ศรัทธาในพวกนั้น?!"

ชายชุดดำไม่ได้ตอบอะไรแล้วก็ยกแก้วขึ้นดื่มในขณะที่เจ้าของกระท่อมก้มหน้าลงอย่างรู้สึกผิดหวัง ทันใดนั้นสัญญาณเตือนภัยของกระท่อมก็ดังขึ้น

"ปี๊บ! Karl Vasten ชายแก่วัย 76 ปี ท่านเป็นหนึ่งในคนที่ไม่ได้จ่ายภาษี" หน้าของเจ้าของกระท่อมบึ้งตึงทันทีที่ Kafra GT พูด

"มันจะเป็นไปได้อย่างไรที่ให้เราจ่ายภาษีทั้งๆ ที่ไม่มีรายได้! มอนเตอร์ฆ่าลูกค้าของเราหมด! จะให้เราทำการค้าได้ไงในเมื่อพวกเจ้าเองยังทำอะไรไม่ได้?"

ชายชุดดำเติมเหล้าแล้วก็เอ่ยถาม

"จะเกิดอะไรขึ้นถ้าไม่จ่ายภาษี?"
"เจ้าไม่รู้เหรอ? เจ้าก็จะถูกจับแล้วก็เอาไปทำงานเป็นทาส หรือเอาไปขังไว้ที่อื่น"

Kafra GT ร้องเตือนอีกครั้ง
"ถ้า Karl Vasten ไม่ทำตาม ผมจำเป็นต้องใช้กำลัง เขาอยู่ไหน?"
"พวกเราไม่มีเงิน! เอานี่ละกัน ทั้งหมดที่มี!"
เจ้าของกระท่อมกำเงินไม่กี่เหรียญไปหยอดใส่เครื่อง
"การโจมตี Kafra GT ถือเป็นการต่อต้านรัฐบาลและเป็นอาชญากรรม"

เจ้าของกระท่อมยกแก้วขึ้นดื่ม หลังจากที่หุ่นหยุดการเตือนแล้วก็ร้องขึ้นว่า

"พอ พอแล้ว! ข้าเต็มทนกับเจ้าแล้ว เจ้าหุ่นกระป๋อง!"

เจ้าของกระท่อมหยิบปืนจากข้างฝาแล้ววิ่งออกไป ชายชุดดำไม่ได้มีทีท่าสนใจอะไร ยังคงสนุกกับการนั่งดื่มต่อ เจ้าของกระท่อมใส่กระสุนแล้วเล็งไปที่หุ่น Kafra GT

"เจ้าเรียกตัวเองว่าเป็นพนักงานของรัฐบาลได้อย่างไร?! พวกเขาสั่งให้แกมารบกวนชาวบ้านตาดำๆ ใช่ไหม?"

"ปี๊บ Charles Raven, ชายอายุ 38 ปี ยืนยัน อาวุธ... ปืนลูกซอง 27 mm 0.001% ที่จะสร้างความเสียหาย Charles Raven--วางอาวุธ อย่าคิดต่อต้านรัฐบาล"
"ไอ้หุ่นเฮงซวย! ไปลงนรกซะ!"

เจ้าของกระท่อมยิงปืนออกไป แต่กระสุนไม่ผ่านเกราะของหุ่น Kafra GT ตาของหุ่นเปลี่ยนเป็นสีแดง

"โหมดโจมตีทำงาน"

แขนของหุ่น Kafra GT เปลี่ยนเป็นปืนกล และยิงกระสุนตรงไปที่กระท่อม เจ้าของกระท่อมพยายามหลบและยิ่งหุ่นไปด้วย

"การขัดขืนรุนแรง ขออนุมัติถล่มเมือง Payon"
"อะไรนะ?! ข้ามศพข้าไปก่อนเถอะ! ข้าไม่ให้เจ้าทำลายหมู่บ้านนี้หรอก!"

หุ่นไม่ได้ตอบอะไรและยังคงยิงต่อไป

"หยุดได้แล้ว ไอ้หุ่นกระป๋อง! ยังมีคนอยู่ในบ้าน!"
"คำขออนุมัติ... เป้าหมายแรก: ที่พักอาศัย Karl Vasten"
"ไม่! ได้โปรด! หยุดเถอะ!"
"อย่าขยับ Charles Raven การกระทำใดๆ ของท่านจะถูกเก็บไว้สำหรับการประเมิณโทษ"
"แล้วจะให้ทำอย่างไรเล่า!"

เจ้าของกระท่อมวิ่งตรงไปที่กระท่อมหวังจะช่วยชายแก่ Karl Vaster ที่อยู่ข้างใน อย่างไรก็ตามเขาไวไม่พอ : กระสุนตรงไปที่หลังคาและเผาบ้านไปภายในพริบตา

"บ้าเอ้ย! ไม่อยากเชื่อเลย! นี่มัน...นี่มันบ้าชัดๆ!"
"ตอนนี้ Charles Raven เจ้าจะยอมแพ้ไหมหรือจะให้ใช้กำลังบังคับ"

เจ้าของกระท่อมได้แต่ก้มมองพื้น สีหน้าไร้อารมณ์ ไม่มีแรงแม้แต่จะร้องไห้ เขาคุกเขาลงกับพื้นเหมือนรอความตาย ทันใดนั้นเขาก็เห็นผ้าคลุมสีดำจากทางหางตา

"ไม่ต้องห่วง ชายแก่ปลอดภัย"

ชายชุดดำกล่าวต่อ Karl Vaster และมองไปยังหุ่น Kafra GT

"ปี๊บ เป้าหมายไม่ยืนยัน ไม่มีข้อมูลในระบบ ส่วนสูง: ประมาณ 210 เซนติเมตร น้ำหนัก: ประมาณ 109 กิโลกรัม"
"เจ้า พาชายแก่ไปจากที่นี่"
"ยืนยันต่อเจ้าด้วยชื่อ อายุ อาชีพ ถ้าท่านปฎิเสธ ท่านจะอยู่ในสถานะศัตรู และผมจำเป็นต้องใช้กำลังบังคับ"
"ตกลง สบายมาก อย่างแรกข้าอายุยี่สิบสี่ปี"
"ปี๊บ กำลังรับข้อมูล"
"และชื่อของข้า..."

ชายชุดดำเอาผ้าคลุมศีรษะพร้อมกับผ้าคลุมหลังออก เธอเป็นผู้หญิง!

"ฉันชื่อ Blossom! อาชีพ: พนักงาน Kafra!"

ในขณะเดียวกัน การเผาบ้านทำให้คนที่เดือดร้อนให้ความสนใจและหันมาเชียผู้ช่วยชีวิต

"Kafra? เธอพูดว่าเธอเป็น...?"
"พวกเขากลับมาแล้ว! พวกเขา... พวกเขาจะช่วยเราทุกคน!"

หุ่น Kafra GT ยังคงวิเคราะห์ข้อมูลเป้าหมายต่อ
"กำลังประเมิณ... ความเสี่ยงระดับ 10 กำลังขออนุมัติ... กลับ-บ--"

เกิดประกายสายฟ้าขึ้น Kafra Blossom ต่อยหุ่น Kafra GT ที่บริเวณหัว เศษเหล็กกระเด็นขึ้นไปบนอากาศ และตกลงพื้น วงจรไฟฟ้าระเบิดและแตกหักเสียหาย

"ไม่สามารถคำนาณ-- พลัง -- ขอกำลังเสริมด่วน!"

พนักงาน Kafra มองดูผ้าของเธอที่ตกลงอยู่บนพื้น
"เจ้ากล้าดียังไงมาใช้ชื่อ Kafra พวกเราคือการให้บริการ...ไม่ใช่การคุมอำนาจ"

แล้วก็เตะด้วยความเร็วมาก เร็วกว่าที่สายตาคนจะมองทัน หุ่น Kafra GT ระเบิดเป็นเหมือนลูกไฟใหญ่ แล้วก็เงียบสงบลงเหลือแต่เศษเหล็กกองอยู่ตามพื้น

"พวกเรามาแล้ว บริการ Kafra ... ยินดีให้บริการค่ะ"

Blossom หันไปหาเจ้าของกระท่อม

"Al De Baran ไปทางไหน?"

เจ้าของกระท่อมไม่มีอะไรจะกล่าว การที่อยู่อย่างหวาดกลัวมายาวนาน และในที่สุดเขาก็ได้มีชีวิตที่สงบสุขอีกครั้ง และจะมีความสุขตลอดไป เขามองไปที่ผู้หญิงที่ยืนอยู่หน้าเขา น้ำตาหยดลงพื้นพร้อมทั้งชี้ไปทางทิศเหนือ

"แล้วเจอกันเร็วๆ นี้ น้องสาว"

-โปรดติดตามตอนต่อไป
