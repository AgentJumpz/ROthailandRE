%dcdcdc
^000088Young Adventurer's Journal ^000000

^778899Chapter 1: The Curse ^000000

1.
"ได้โปรด... ฆ่าข้า..."

เลือดจากดาบสีดำหยดลงบนนิ้วมือของเขาที่กำลังสั่น การต่อสู้ที่ดุเดือดทำให้เกราะของเขาแตกและทิ่มแทงเข้าไปในร่างกาย แต่เขาก็ไม่สามารถทิ้งดาบได้ น้ำตาคลอและเรียกร้องหาความตาย

"ได้โปรดทำให้มันจบลง! ฆ่าข้าที!"

เข่าข้างหนึ่งของเขาแตะอยู่ที่พื้น เขาเหนื่อยเกินกว่าจะถือดาบและลุกขึ้นได้ สีหน้าของเขาตรงข้ามกับอารมณ์ ข้าไม่สามารถจินตนาการถึงใบหน้าอันยิ้มแยมของเขาได้ ในเวลานั้นข้าคิดเพียงว่าเขาคือนักรบที่ถูกเลือกโดยเทพ Valkyrie ข้าชี้กาต้าไปที่เขา

" *แฮ่กๆ* ได้โปรด... ฆ่าข้าที..."
"เจ้าอยากตายจริงหรือ?"

เขาตอบด้วยรอยยิ้มที่ใบหน้าอาบด้วยเลือดและน้ำตา

"*แฮ่กๆ* *แฮ่กๆ* แน่นอนล่ะ ทำไมหรือ?"

เขาค่อยๆ ยกดาบและเล็งมาที่หัวใจข้า เขาเชื่อว่าด้วยแรงที่เหลืออยู่จะสามารถทำได้ แต่ข้าถอยออกมาอย่างรวดเร็วและเตรียมพร้อมที่จะจู่โจมด้วยกาต้า Aher มองไปที่อย่างผิดหวัง ข้าเริ่มรู้สึกได้ถึงความคิดเขาแล้ว: "มันไม่น่าจะเกิดขึ้น! มันไม่ใช่สิ่งที่ข้าต้องการ! หยุดมันที!" ข้าเข้าใจเขาดีขึ้น

"ข้าขอโทษ ข้าขอโทษ"

ลมพัดเอาละอองน้ำตาของเขามา ข้าไม่เคยคิดเลยว่า Aher จะมาร้องไห้และอ้อนวอนเขาเหมือนอย่างตอนนี้ ข้าเชื่อเสมอว่าทุกคนต้องตาย: แม้จะเป็นคำขอร้องหรือด้วยหน้าที่ ข้าแค่ทำให้มันจบ แต่ครั้งนี้มันแตกต่างไป ข้าไม่สามารถฆ่า Aher ได้ ไม่ว่าเขาจะขอร้องเพียงใดก็ตาม แต่ใจฆ่ามันบอกว่าไม่

"ไม่!"

เสียงกรีดร้องนั้น ข้ารู้แล้วว่ามันเกิดจากดาบนั่น ตั้งแต่ดาบนั้นตกมาอยู่ในมือของ Aher ข้าบอกได้เลยว่ามันบั่นทอนพลังชีวิตของ Aher ดาบพุ่งมาที่คอข้าด้วยแรงโกรธ: ข้ารอนานกว่านี้ไม่ได้แล้ว Aher ที่น่ากลัวกำลังจะกลับมา ข้ามีเวลาคิดไม่มาก รู้แต่ว่าต้องทำให้ดาบหลุดออกจากมือเขา

ข้าเกลียดความคิดนี้มากแต่ข้าต้องทำ


ฉับ! ตุ๊บ!

"อ๊ากกกก!"
"Kshar -!"

ข้าเห็นสีหน้าอันเจ็บปวดของ Aher อย่างชัดเจน มือเขายังคงไม่ปล่อยดาบ ดาบนั่นปักเข้าสู้หัวใจข้า ความเจ็บปวดเกิดขึ้นทุกครั้งที่หัวใจเต้น ข้าอยากให้มันหยุดลง ข้าเอามือกัน Aher ไม่ให้เข้ามาใกล้ ข้าเห็นมือเขาสั่น และดาบก็หลุดออกจากปลายนิ้ว ข้าคิดว่าข้าได้ยิน Aher ตะโกนเรียกชื่อข้า แต่ข้าก็ได้ตกเข้าสู่ห้วงแห่งความมืดไปแล้ว ไม่มีอะไรให้จดจำแต่ข้าว่าข้าชนะ ถึงแม้จะจบไม่สวยแต่ก็คือชัยชนะ


2.
"Kshar"
"ครับผม"

มีเพียงแค่ไม่กี่คนที่อนุญาติให้เข้าไปยังห้องมืดได้ มันอยู่ในสุดของฐานทัพอันลึกลับของสมาคม Assassin ที่ตั้งอยู่กลางทะเลทราย ว่ากันว่าความลับสำคัญๆ เกือบครึ่งถูกเก็บไว้ในห้องนั้น 
หลังจากเงียบไปพักนึง Kshar ก็ทักทายกับหัวหน้าที่เรียกเขา

"ข้าได้ยินมาว่าเจ้าได้พบกับ Valkyrie นักรบสาวแห่งสงครามเมื่อไม่นานมานี้"
"อืมม...ใช่ว่าเรื่องแบบนี้ไม่เคยเกิดขึ้นมาก่อน"
"แต่มันก็ใช่ว่าเรื่องแบบนี้จะเกิดขึ้นได้ทุกวัน"
"อืมมม...แล้วนี่มันหมายความว่าอย่างไร?"
"ใจเย็น ข้ากำลังชมเจ้าอยู่ เจ้าไม่ต้องถ่อมตัว ควรภูมิใจถึงจะถูก"
"หัวหน้าเรียกข้ามีธุระอะไรหรือ? ข้าหวังว่ามันคงไม่เกี่ยวกับ Valhalla นะ"
"ไม่ อย่าห่วงเลย ข้าเพียงแค่ได้ยินว่าเจ้ายังไม่ได้รับภาระกิจหลังจากที่เป็น Assassin Cross เลย ข้าเพียงต้องการคนที่ไว้ใจได้มารับภาระกิจเท่านั้น

หัวหน้าสมาคมฉีกยิ้มอย่างสบายใจ แต่สายตาของ Kshar จ้องมองไปที่เขาด้วยความสงสัย

"คงไม่ใช่งานไร้สาระ หรอกนะ?"
"ฮาๆๆ ไม่อาน่า! อะไรทำให้เจ้าคิดอย่างนั้น? เจ้าไม่คิดว่าข้าเป็นหัวหน้าเจ้ามาตั้งนานจะไม่เข้าใจเจ้าเหรอ?"
"ได้ งั้นว่ามา จะให้ข้าทำอะไร?"
"เจ้านี่ไม่เปลี่ยนเลย จริงไหม? ทำไมเจ้าไม่พูดลงท้ายด้วย 'มีอะไรให้รับใช้ครับหัวหน้า?' แม้ว่าเจ้าจะเป็น Assassin Cross แต่ก็ยังอยู่ในอำนาจการสั่งการของข้าอยู่ เข้าใจไหม?"

Kshar สาบานกับตัวเองว่าจะต้องแอบตัดผมของเขาให้แหว่งให้ได้

"...มีอะไรให้รับใช้ครับหัวหน้า?"
"ค่อยดีขึ้นหน่อย เอาล่ะนี่คือภาระกิจของเจ้า ข้าจะให้บางสิ่งกับเจ้าและต้องการให้เจ้านำไปซ่อนไว้ที่พีระมิด เจ้าไม่ต้องระมัดระวังให้มากมาย แค่เอาไปซ่อนไว้แค่นั้น"
"อะไรนะ...?"
"ข้ารู้มันฟังดูเหมือนไม่ใช่ภาระกิจที่สำคัญ แต่ข้าว่าเจ้าเหมาะสมที่สุด เจ้าจะเชื่อหรือไม่ก็ตามมันเกี่ยวข้องกับอนาคตของสมาคม Assassin"
"ตกลง"

"Kshar?"

Kshar เงียบแล้วกำลังจะเดินออกไป แต่หัวหน้าเรียกเขาไว้ก่อน

"เจ้าควรจะพูดว่า 'ครับหัวหน้า!' ก่อนออกไปไม่ใช่หรือ?"
"...ครับหัวหน้า"

*ปั้ง*

"หุหุ.. เขาคงไม่รั้นหรือทำอะไรบ้าๆ นะ?"
"เอ่อ... เจ้าแน่ใจนะว่าจะเอาแบบนี้?"

Huey แสดงตัวออกมาจากที่ซ่อน แล้วปรากฎตัวข้างๆ หัวหน้า

"หืม? เจ้าหมายความว่าไง?"
"เจ้าชอบทำแบบนี้กับ Kshar เจ้าไม่คิดว่าเค้าจะระเบิดความโกรธใส่เข้าสักวันเหรอ?"

หัวหน้าตอบอย่างกวนๆ กับคำถามของ Huey ที่เป็นห่วงเรื่องของ Kshar

"มันสนุกดีที่ได้เล่นกับเขา เจ้าไม่เห็นด้วยเหรอ?"


*ปั้ง*

"บัดซบ!"

*ปั้ง**ตูม*

"บัดซบ! เจ้าบ้า!"

*พลั๊ก*

"เป็นอะไรของเจ้า เป็นบ้าหรือไง?! ทำไมมาตบข้า?!"

Kshar ระบายความโกรธด้วยการทุ่มเก้าอี้ลงกับพื้น แต่ถูกห้ามด้วยชายคนนึงที่ตบเข้าที่หลังเขา Kshar ตะคอกใส่แต่เขาต้องเงียบลงเมื่อเห็นว่าชายคนนั้นคือใคร

"Z-Ziklein?"
"เจ้าคิดว่าเจ้ากำลังทำอะไร?"
"ข้า... ข้าขอโทษ"
"เจ้าสร้างปัญหามากมายให้กับร้านของข้ารู้ตัวไหม วิ่งไปรอบๆ ทำลายข้าวของ... เจ้าทำให้ลูกค้าข้ากลัว!"
"ข้า... ข้าไม่มีอะไรแก้ตัว ข้าเพียงแต่ระบายความโกรธเท่านั้น..."

Ziklein แตะที่ไหล่ Kshar ผู้ซึ่งไร้ความโกรธแล้ว

"ข้ารู้ว่าหัวหน้าชื่นชอบเจ้าเป็นพิเศษ แต่..."
"ข้า..."
"นั่นก็ไม่ได้หมายความว่าเจ้าจะสามารถทำอะไรตามใจชอบได้นะ?"

Ziklein ตำหนิ Kshar และเขาก็หายใจลึกๆ หนึ่งที เขานึกขึ้นได้ว่าเขาต้องดูแลความเรียบร้อยของร้าน: เก้าอี้ที่หักวางอยู่ที่เคาน์เตอร์ และโต๊ะก็ล้มลงอยู่ที่พื้น"

"ข้าหวังว่าเจ้าจะรับผิดชอบเรื่องเก้าอี้และโต๊ะนะ"

Ziklein หยุดพูดพร้อมกับยกขาขวาขึ้นมาทำท่าหาเรื่อง

"ฮี่ๆ ~ และนี่แหละคนบ้าของแท้...!"
"ไง Kshar! ข้าได้ยินว่าเจ้าอยู่นี่! หืม? เกิดอะไรขึ้นเหรอ?"

ผู้ช่วยชีวิต! Kshar กล่าวขึ้นในความคิดของเขาทันที่ที่เห็น Aher เข้ามาที่ร้าน Aher สำรวจดูรอบๆ แล้วเดินเข้าไปหากลุ่มพวกเขา Ziklein ลดขาลง ตบหัว Aher เบาๆ แล้วเดินออกไปจากร้าน แต่ก่อนที่จะออกเขากล่าวกับ Kshar ว่า: อย่าเรียกเขาว่าคนบ้าอีก!

ภาวะตึงเครียดในร้านเหล้าลึกลับใต้ Morroc หายไปทันทีที่ Aher เข้ามา ผมสีขาวน้ำตาล ผิวสีขาวและรอยยิ้มที่นุ่มนวลที่หาพบได้ยาก ด้วยรอยยิ้มของ Aher ทำให้ Kshar รู้สึกอึดอัด

"ข้าพลาดอะไรไปไหม? เหมือนกับว่า Ziklein อยากจะเตะนายแน่ะ" 
"ไม่มีอะไรหรอก ว่าแต่เจ้าเถอะ ทำไมมาที่นี่?"
"โอ้? ข้าโดนห้ามไม่ให้พบเจ้าเหรอ? นี่ Kshar ทำไมเจ้าไม่มองหน้าข้าตอนที่ข้าพูดกับเจ้า? มันเหมือนข้าพูดคนเดียว"
"ข้าฟังอยู่แล้วเจ้าก็ตอบไม่ตรงคำถาม ทำไมเจ้ามาที่นี่?"

มันค่อนข้างแปลกนิดหน่อยสำหรับ Kshar ที่ Knight ทำตัวตามสบาบในที่ซ่อนของเหล่า Assassin ที่ๆ ซึ่งเขาไม่ควรมาอยู่ Knights ส่วนใหญ่ควรจะรู้สึกอัด ยกเว้น Aher ซึ่งเป็นเพื่อนของเขา

"อืม... ก็ไม่มีไรมาก แค่ต้องการหาที่ไปสักแห่ง"
"กำลังจะเดินทางเหรอ? ข้าเดาว่าเจ้ากำลังจะหาเพื่อนร่วมทางนะ"
"เจ้าต้องการไปกับข้าเหรอ?"

Kshar เกือบจะตอบว่า "ใช่" เพราะด้วยสายตาที่จ้องมองอย่างคาดหวังของ Aher แต่เขานึกขึ้นได้ว่าเขาได้รับมอบหมายภาระกิจมาจากหัวหน้า

"ข้ามีภาระกิจที่ต้องรับผิดชอบ"

Aher แสดงสีหน้าผิดหวังอย่างเห็นได้ชัด แต่ก็ยังคงยิ้มออกมา

"ข้าว่ามันคงเป็นสถานที่สกปรกและเจ้าก็คงจะไม่ชอบมันมากจริงไหม?"
"ถูกต้องเลย! ให้ตาย ข้าละเกลียดผู้ชายคนนั้นจริงๆ!"

Kshar ยกแก้วขึ้นดืมและกระแทกแก้วลงที่โต๊ะ

"อืม..อ่าาา แต่ว่า... ถ้าไม่ใช่เพราะเขาเราคงไม่ได้เจอกัน"
"ช่างเหอะ"
"...อืม จำตอนที่เขาให้ข้าหาขนจาก Pickys ได้ไหม?"
"ใช่ ข้าจำได้! มันทำให้ข้าไม่มีความสุขเลย! จนเดี๋ยวนี้--"
"ฮาๆๆ และก็ยังมีตอนที่เจ้าตัดไม้แบกไว้บนบ่าของเจ้าด้วยนะ!"
"หยุดๆ พอๆ ข้าจำได้--"
"ฮาๆๆ โอ้ แล้วก็มีอยู่ครั้งนึงเขาให้เจ้าขโมยชุดของ Sohee!"
"นี่เจ้าหูหนวกหรือไง?! ใช่ ข้าถูกบังคับให้ถอนขน Picky และก็จบลงด้วยการที่ถูกเจ้าเตะ! ข้าเคยถูกสั่งให้ไปตัดไม้ อบให้แห้งและทำให้เป็นแผ่น! ข้าเคยขโมยชุดของ Sohee เอาไปซักรีด แล้วก็ส่งให้หัวหน้า! พระเจ้า! ทำไมเจ้าต้องรื้อฟื้นมันทุกเรื่อง?! เจ้าอยากให้ทุกคนรู้ว่าข้าเป็น Assassin Cross ที่น่าสงสารหรืออะไรกันแน่?!*แฮ่ก แฮ่ก*"

Aher หุบยิ้มทันทีที่ Kshar ตะโกนขึ้นมา

"ไม่...ไม่ ข้าแค่อยากให้เจ้าหายเครียด แต่ดูเหมือนมันจะมากขึ้นไหม?"

Kshar จำได้ว่าทำไมเขาถึงชอบ Aher มากนัก ครั้งนึงเขาเคยถูกแกล้งให้ไปนั่งโต๊ะที่หักแต่ Aher นั่งแทน ในขณะที่ Kshar ยืนดูภายในห้อง พบว่ามีสายตาแปลกๆ จ้องมองไปที่นั่น โอ้ Odin! เขาต้องขอบใจ Aher แต่ตอนนี้ทุกคนในห้องนี้รู้หมดแล้วว่าเขาถูกหัวหน้าสมาคมใช้ทำอะไรมาบ้าง!
 
Aher ดึงความสนใจ Kshar กลับมาจากเสียงรบกวนต่างๆ ด้วยการแตะไหล่

"แม้ว่าจะเป็นภาระกิจที่ไม่ได้สำคัญอะไร แต่เจ้าก็ทำดีที่สุด อีกอย่างระหว่างที่เจ้าทำภาระกิจนั้น ก่อนที่เจ้าจะจบภาระกิจข้าควรจะเป็น Lord Knight ข้าผิดหวังเล็กน้อยที่เจ้าไม่ได้อยู่ดีใจกับข้า..."
"อะไรนะ?"

Kshar หยุดที่จะเอามือของ Aher ออกจากไหล่เขา เพราะตอนนี้เขารู้แล้วว่าทำไม Aher ถึงชวนเขาออกเดินทาง...

"จริงๆ มันก็ควรจะถึงเวลาแล้วใช่ไหม? เพื่อนข้าเป็น Assassin Cross แต่ข้าจะเป็นแค่ Knight ได้อย่างไร? ด้วยเหตุนี้ข้าจึงพยายามอย่างหนักให้ได้เป็น Lord Knight จะไม่อวยพรกันหน่อยเหรอ?"
"ได้ๆ ข้าเข้าใจดี โชคดี Aher"
"ขอบใจมาก ฉลองกันหน่อยดีไหม? แม้จะเร็วไปหน่อย แต่ถ้ารอเวลานั้นมันก็คงจะนานเพราะเจ้าก็ติดภาระกิจ ดีล่ะ งั้นดื่มทั้งคืนเลยt! Kshar อย่าคิดว่าจะได้กลับไวล่ะวันนี้! เจ้าของร้าน เหล้าสองเหยือกขอแรงๆ~!"

ในวันนั้น Aher และ Kshar ดื่มกันจนเกือบเช้า

- โปรดติดตามตอนต่อไป

*ตัวละครทุกตัวในเรื่อง Young Adventurer's Journal ได้ถูกแต่งขึ้น ไม่มีส่วนเกี่ยวข้องกับเรื่องจริง